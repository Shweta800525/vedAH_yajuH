+++
title = "29 स्वस्तिदा विशस्पतिः"

+++


<details><summary>मूलम्</summary>

स्व॒स्ति॒दा वि॒शस्पतिः॑ ।  
वृ॒त्र॒हा वि मृधो॑ व॒शी ।  
वृषेन्द्र॑ᳶ पु॒र ए॑तु नः ।  
स्व॒स्ति॒दा अ॑भयङ्क॒रः ।
</details>

<details><summary>भट्टभास्कर-टीका</summary>

8स्वस्तिदा इत्यनुष्टुप् ॥ स्वस्तिदा अविनाशस्य दाता विशः विश्वस्याः प्रजायाः पतिः वृत्रहा पापादेर्हन्ता विमृधः विनिवारितसङ्ग्रामः । छान्दसस्समासान्तः, विभक्तिव्यत्ययो वा । वशी जितेन्द्रियः वृषा सेक्ता ईदृशः इन्द्रः अस्माकं पुरः एतु अग्रतः रक्षकभावेन वर्तताम् । स्वस्तिदा शोभनं भावं अस्मभ्यं ददत् अभयंकरः भयनिवृत्तेः कर्ता वक्ता वा माभैषीरिति । 'मेघर्तिभयेषु' इति खल्विधीयमानः अभयेऽपि भवति ॥
</details>