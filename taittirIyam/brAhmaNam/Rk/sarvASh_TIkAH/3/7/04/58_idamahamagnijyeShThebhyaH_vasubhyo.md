+++
title = "58 इदमहमग्निज्येष्ठेभ्यः वसुभ्यो"

+++


<details><summary>मूलम्</summary>

इ॒दम॒हम॒ग्निज्ये᳚ष्ठेभ्यः ।  
वसु॑भ्यो य॒ज्ञम्प्रब्र॑वीमि ।  
इ॒दम॒हमिन्द्र॑ज्येष्ठेभ्यः ॥29॥  
रु॒द्रेभ्यो॑ य॒ज्ञम्प्रब्र॑वीमि ।  
इ॒दम॒हव्ँवरु॑णज्येष्ठेभ्यः ।  
आ॒दि॒त्येभ्यो॑ य॒ज्ञम्प्रब्र॑वीमि ।
</details>

<details><summary>भट्टभास्कर-टीका</summary>

इदमिति क्रियाविशेषणं, इदं प्रब्रवीमि युष्मदर्थोऽयमिति विवृणोमि यज्ञं अहं इमं आचरन् । अग्निज्येष्ठेभ्यः अग्निप्रधानेभ्यः वसुभ्यः । इन्द्रप्रधानेभ्यः रुद्रेभ्यः वरुणप्रधानेभ्यः आदित्येभ्य इति सर्वेषां युगपत्, यज्ञभेदाभावात् अग्निनियमाभावाच्च ॥
</details>